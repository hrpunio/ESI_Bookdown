<!DOCTYPE html>
<html lang="" xml:lang="">
<head>

  <meta charset="utf-8" />
  <meta http-equiv="X-UA-Compatible" content="IE=edge" />
  <title>3 Łagodne wprowadzenie do wnioskowania statystycznego | Wprowadzenie do statystyki dla ekonomistów</title>
  <meta name="description" content="(c) Tomasz Przechlewski / CC-BY license" />
  <meta name="generator" content="bookdown 0.24 and GitBook 2.6.7" />

  <meta property="og:title" content="3 Łagodne wprowadzenie do wnioskowania statystycznego | Wprowadzenie do statystyki dla ekonomistów" />
  <meta property="og:type" content="book" />
  
  
  <meta property="og:description" content="(c) Tomasz Przechlewski / CC-BY license" />
  

  <meta name="twitter:card" content="summary" />
  <meta name="twitter:title" content="3 Łagodne wprowadzenie do wnioskowania statystycznego | Wprowadzenie do statystyki dla ekonomistów" />
  
  <meta name="twitter:description" content="(c) Tomasz Przechlewski / CC-BY license" />
  




  <meta name="viewport" content="width=device-width, initial-scale=1" />
  <meta name="apple-mobile-web-app-capable" content="yes" />
  <meta name="apple-mobile-web-app-status-bar-style" content="black" />
  
  
<link rel="prev" href="analiza-struktury.html"/>
<link rel="next" href="analiza-korelacji.html"/>
<script src="libs/header-attrs-2.11/header-attrs.js"></script>
<script src="libs/jquery-3.6.0/jquery-3.6.0.min.js"></script>
<script src="https://cdn.jsdelivr.net/npm/fuse.js@6.4.6/dist/fuse.min.js"></script>
<link href="libs/gitbook-2.6.7/css/style.css" rel="stylesheet" />
<link href="libs/gitbook-2.6.7/css/plugin-table.css" rel="stylesheet" />
<link href="libs/gitbook-2.6.7/css/plugin-bookdown.css" rel="stylesheet" />
<link href="libs/gitbook-2.6.7/css/plugin-highlight.css" rel="stylesheet" />
<link href="libs/gitbook-2.6.7/css/plugin-search.css" rel="stylesheet" />
<link href="libs/gitbook-2.6.7/css/plugin-fontsettings.css" rel="stylesheet" />
<link href="libs/gitbook-2.6.7/css/plugin-clipboard.css" rel="stylesheet" />








<link href="libs/anchor-sections-1.0.1/anchor-sections.css" rel="stylesheet" />
<script src="libs/anchor-sections-1.0.1/anchor-sections.js"></script>




</head>

<body>



  <div class="book without-animation with-summary font-size-2 font-family-1" data-basepath=".">

    <div class="book-summary">
      <nav role="navigation">

<ul class="summary">
<li><a href="przedmiot-metody-i-organizacja-badań-statystycznych.html#przedmiot-metody-i-organizacja-badań-statystycznych" id="toc-przedmiot-metody-i-organizacja-badań-statystycznych"><span class="toc-section-number">1</span> Przedmiot, metody i organizacja badań statystycznych</a>
<ul>
<li><a href="przedmiot-metody-i-organizacja-badań-statystycznych.html#przedmiot-statystyki" id="toc-przedmiot-statystyki"><span class="toc-section-number">1.1</span> Przedmiot statystyki</a></li>
<li><a href="przedmiot-metody-i-organizacja-badań-statystycznych.html#pomiar" id="toc-pomiar"><span class="toc-section-number">1.2</span> Pomiar</a></li>
<li><a href="przedmiot-metody-i-organizacja-badań-statystycznych.html#rodzaje-badań-statystycznych" id="toc-rodzaje-badań-statystycznych"><span class="toc-section-number">1.3</span> Rodzaje badań statystycznych</a></li>
<li><a href="przedmiot-metody-i-organizacja-badań-statystycznych.html#organizacja-badań-statystycznych" id="toc-organizacja-badań-statystycznych"><span class="toc-section-number">1.4</span> Organizacja badań statystycznych</a></li>
<li><a href="przedmiot-metody-i-organizacja-badań-statystycznych.html#opracowanie-danych" id="toc-opracowanie-danych"><span class="toc-section-number">1.5</span> Opracowanie danych</a></li>
</ul></li>
<li><a href="analiza-struktury.html#analiza-struktury" id="toc-analiza-struktury"><span class="toc-section-number">2</span> Analiza struktury</a>
<ul>
<li><a href="analiza-struktury.html#tablice-statystyczne" id="toc-tablice-statystyczne"><span class="toc-section-number">2.1</span> Tablice statystyczne</a></li>
<li><a href="analiza-struktury.html#rozkład-empiryczny" id="toc-rozkład-empiryczny"><span class="toc-section-number">2.2</span> Rozkład empiryczny</a></li>
<li><a href="analiza-struktury.html#rozkład-normalny" id="toc-rozkład-normalny"><span class="toc-section-number">2.3</span> Rozkład normalny</a></li>
<li><a href="analiza-struktury.html#wizualizacja-danych-i-wykresy" id="toc-wizualizacja-danych-i-wykresy"><span class="toc-section-number">2.4</span> Wizualizacja danych i wykresy</a>
<ul>
<li><a href="analiza-struktury.html#wykresy-przedstawiające-rozkład-wartości-jednej-zmiennej" id="toc-wykresy-przedstawiające-rozkład-wartości-jednej-zmiennej"><span class="toc-section-number">2.4.1</span> Wykresy przedstawiające rozkład wartości jednej zmiennej</a></li>
<li><a href="analiza-struktury.html#histogram" id="toc-histogram"><span class="toc-section-number">2.4.2</span> Histogram</a></li>
<li><a href="analiza-struktury.html#wykres-punktowy" id="toc-wykres-punktowy"><span class="toc-section-number">2.4.3</span> Wykres punktowy</a></li>
<li><a href="analiza-struktury.html#porównanie-wielu-rozkładów" id="toc-porównanie-wielu-rozkładów"><span class="toc-section-number">2.4.4</span> Porównanie wielu rozkładów</a></li>
<li><a href="analiza-struktury.html#wykresy-kołowe" id="toc-wykresy-kołowe"><span class="toc-section-number">2.4.5</span> Wykresy kołowe</a></li>
<li><a href="analiza-struktury.html#wykres-pudełkowy" id="toc-wykres-pudełkowy"><span class="toc-section-number">2.4.6</span> Wykres pudełkowy</a></li>
<li><a href="analiza-struktury.html#wykres-skrzypcowy-wariant-wykresu-pudełkowego" id="toc-wykres-skrzypcowy-wariant-wykresu-pudełkowego"><span class="toc-section-number">2.4.7</span> Wykres skrzypcowy (wariant wykresu pudełkowego)</a></li>
<li><a href="analiza-struktury.html#przykład-zaufanie-do-politykow" id="toc-przykład-zaufanie-do-politykow"><span class="toc-section-number">2.4.8</span> Przykład: Zaufanie do Politykow</a></li>
<li><a href="analiza-struktury.html#przykład-marimekko-mosaic-chart" id="toc-przykład-marimekko-mosaic-chart"><span class="toc-section-number">2.4.9</span> Przykład: Marimekko mosaic chart</a></li>
</ul></li>
<li><a href="analiza-struktury.html#analiza-parametryczna" id="toc-analiza-parametryczna"><span class="toc-section-number">2.5</span> Analiza parametryczna</a>
<ul>
<li><a href="analiza-struktury.html#miary-położenia" id="toc-miary-położenia"><span class="toc-section-number">2.5.1</span> Miary położenia</a></li>
<li><a href="analiza-struktury.html#miary-zmienności" id="toc-miary-zmienności"><span class="toc-section-number">2.5.2</span> Miary zmienności</a></li>
<li><a href="analiza-struktury.html#miary-asymetrii" id="toc-miary-asymetrii"><span class="toc-section-number">2.5.3</span> Miary asymetrii</a></li>
<li><a href="analiza-struktury.html#miary-koncentracji" id="toc-miary-koncentracji"><span class="toc-section-number">2.5.4</span> Miary koncentracji</a></li>
</ul></li>
</ul></li>
<li><a href="interference.html#interference" id="toc-interference"><span class="toc-section-number">3</span> Łagodne wprowadzenie do wnioskowania statystycznego</a>
<ul>
<li><a href="interference.html#masa-ciała-uczestników-pś-w-rugby" id="toc-masa-ciała-uczestników-pś-w-rugby"><span class="toc-section-number">3.1</span> Masa ciała uczestników PŚ w rugby</a></li>
<li><a href="interference.html#wiek-kandydatów-na-radnych" id="toc-wiek-kandydatów-na-radnych"><span class="toc-section-number">3.2</span> Wiek kandydatów na radnych</a></li>
<li><a href="interference.html#rozkład-normalny-1" id="toc-rozkład-normalny-1"><span class="toc-section-number">3.3</span> Rozkład normalny</a></li>
<li><a href="interference.html#odsetek-kobiet-wśród-kandydatów-na-radnych" id="toc-odsetek-kobiet-wśród-kandydatów-na-radnych"><span class="toc-section-number">3.4</span> Odsetek kobiet wśród kandydatów na radnych</a></li>
<li><a href="interference.html#wnioskowanie-statystyczne" id="toc-wnioskowanie-statystyczne"><span class="toc-section-number">3.5</span> Wnioskowanie statystyczne</a>
<ul>
<li><a href="interference.html#estymacja-punktowa" id="toc-estymacja-punktowa"><span class="toc-section-number">3.5.1</span> Estymacja punktowa</a></li>
<li><a href="interference.html#estymacja-przedziałowa" id="toc-estymacja-przedziałowa"><span class="toc-section-number">3.5.2</span> Estymacja przedziałowa</a></li>
<li><a href="interference.html#testowanie-hipotez" id="toc-testowanie-hipotez"><span class="toc-section-number">3.5.3</span> Testowanie hipotez</a></li>
<li><a href="interference.html#testy-nieparametryczne" id="toc-testy-nieparametryczne"><span class="toc-section-number">3.5.4</span> Testy nieparametryczne</a></li>
</ul></li>
<li><a href="interference.html#słownik-terminów-które-warto-znać" id="toc-słownik-terminów-które-warto-znać"><span class="toc-section-number">3.6</span> Słownik terminów które warto znać</a></li>
</ul></li>
<li><a href="analiza-korelacji.html#analiza-korelacji" id="toc-analiza-korelacji"><span class="toc-section-number">4</span> Analiza korelacji</a>
<ul>
<li><a href="analiza-korelacji.html#pojęcia-wstępne" id="toc-pojęcia-wstępne"><span class="toc-section-number">4.1</span> Pojęcia wstępne</a>
<ul>
<li><a href="analiza-korelacji.html#korelacyjny-wykres-rozrzutu-korelogram-wykres-xy-w-excelu-scatter-plot" id="toc-korelacyjny-wykres-rozrzutu-korelogram-wykres-xy-w-excelu-scatter-plot"><span class="toc-section-number">4.1.1</span> Korelacyjny wykres rozrzutu (korelogram, wykres XY w Excelu, scatter plot)</a></li>
<li><a href="analiza-korelacji.html#pomiar-siły-zależności-współczynnik-korelacji-liniowej-pearsona" id="toc-pomiar-siły-zależności-współczynnik-korelacji-liniowej-pearsona"><span class="toc-section-number">4.1.2</span> Pomiar siły zależności: współczynnik korelacji liniowej Pearsona</a></li>
<li><a href="analiza-korelacji.html#macierz-korelacji" id="toc-macierz-korelacji"><span class="toc-section-number">4.1.3</span> Macierz korelacji</a></li>
</ul></li>
<li><a href="analiza-korelacji.html#pomiar-siły-zależności-regresja-liniowa" id="toc-pomiar-siły-zależności-regresja-liniowa"><span class="toc-section-number">4.2</span> Pomiar siły zależności: regresja liniowa</a></li>
</ul></li>
<li><a href="analiza-szeregów-czasowych.html#analiza-szeregów-czasowych" id="toc-analiza-szeregów-czasowych"><span class="toc-section-number">5</span> Analiza szeregów czasowych</a>
<ul>
<li><a href="analiza-szeregów-czasowych.html#pojęcia-wstępne-1" id="toc-pojęcia-wstępne-1"><span class="toc-section-number">5.1</span> Pojęcia wstępne</a></li>
<li><a href="analiza-szeregów-czasowych.html#wykresy" id="toc-wykresy"><span class="toc-section-number">5.2</span> Wykresy</a>
<ul>
<li><a href="analiza-szeregów-czasowych.html#przykład-zwiedzający-muzeum-zamkowe-w-malborku" id="toc-przykład-zwiedzający-muzeum-zamkowe-w-malborku"><span class="toc-section-number">5.2.1</span> Przykład: Zwiedzający Muzeum Zamkowe w Malborku</a></li>
</ul></li>
<li><a href="analiza-szeregów-czasowych.html#przyrosty" id="toc-przyrosty"><span class="toc-section-number">5.3</span> Przyrosty</a></li>
<li><a href="analiza-szeregów-czasowych.html#indeksy-agregatowe" id="toc-indeksy-agregatowe"><span class="toc-section-number">5.4</span> Indeksy agregatowe</a></li>
<li><a href="analiza-szeregów-czasowych.html#dekompozycja-szeregów-czasowych" id="toc-dekompozycja-szeregów-czasowych"><span class="toc-section-number">5.5</span> Dekompozycja szeregów czasowych</a></li>
<li><a href="analiza-szeregów-czasowych.html#wygładzanie-za-pomocą-średniej-ruchomej" id="toc-wygładzanie-za-pomocą-średniej-ruchomej"><span class="toc-section-number">5.6</span> Wygładzanie za pomocą średniej ruchomej</a></li>
<li><a href="analiza-szeregów-czasowych.html#liniowa-funkcja-trendu" id="toc-liniowa-funkcja-trendu"><span class="toc-section-number">5.7</span> Liniowa funkcja trendu</a></li>
<li><a href="analiza-szeregów-czasowych.html#wygładzanie-wykładnicze" id="toc-wygładzanie-wykładnicze"><span class="toc-section-number">5.8</span> Wygładzanie wykładnicze</a></li>
<li><a href="analiza-szeregów-czasowych.html#oszacowanie-dokładności-modelu" id="toc-oszacowanie-dokładności-modelu"><span class="toc-section-number">5.9</span> Oszacowanie dokładności modelu</a></li>
<li><a href="analiza-szeregów-czasowych.html#szacowanie-wskaźników-sezonowości" id="toc-szacowanie-wskaźników-sezonowości"><span class="toc-section-number">5.10</span> Szacowanie wskaźników sezonowości</a></li>
</ul></li>
<li><a href="literatura.html#literatura" id="toc-literatura"><span class="toc-section-number">6</span> Literatura</a></li>
</ul>

      </nav>
    </div>

    <div class="book-body">
      <div class="body-inner">
        <div class="book-header" role="navigation">
          <h1>
            <i class="fa fa-circle-o-notch fa-spin"></i><a href="./">Wprowadzenie do statystyki dla ekonomistów</a>
          </h1>
        </div>

        <div class="page-wrapper" tabindex="-1" role="main">
          <div class="page-inner">

            <section class="normal" id="section-">
<div id="interference" class="section level1" number="3">
<h1><span class="header-section-number">3</span> Łagodne wprowadzenie do wnioskowania statystycznego</h1>
<p><strong>Chcemy się dowiedzieć czegoś na temat populacji (całości)
na podstawie próby (części tej całości).</strong></p>
<p>Przykładowo chcemy ocenić ile wynosi średnia waga główki kapusty
na 100 h polu. Można ściąć wszystkie i zważyć, ale można też ściąć
trochę (pobrać próbę się mówi uczenie) zważyć i poznać średnią
na całym polu z dobrą dokładnością.</p>
<div id="masa-ciała-uczestników-pś-w-rugby" class="section level2" number="3.1">
<h2><span class="header-section-number">3.1</span> Masa ciała uczestników PŚ w rugby</h2>
<p>W turnieju o Puchar Świata w rugby w 2015 roku uczestniczyło
623 rugbystów. Znamy szczegółowe dane odnośnie wzrostu i wagi każdego
uczestnika turnieju. Obliczamy (prawdziwą) średnią, odchylenie standardowe
i współczynnik zmienności masy ciała:</p>
<pre><code>##    Min. 1st Qu.  Median    Mean 3rd Qu.    Max. 
##    65.0    93.0   103.0   102.8   113.0   145.0</code></pre>
<p>Czyli średnio rugbysta na turnieju RWC’2015 ważył
102.80 kg (<code>Mean</code> na wydruku powyżej)
a odchylenie standardowe (<em>s</em>) wyniosło 12.92 kg.</p>
<p>Rozkład, pokazany na rysunku <a href="interference.html#fig:rwcWeight">3.1</a>, jest dwumodalny, bo w rugby są dwie grupy zawodników
i wcale nie wszyscy ważą ponad 110 kilogramów.</p>
<div class="figure"><span style="display:block;" id="fig:rwcWeight"></span>
<img src="_main_files/figure-html/rwcWeight-1.png" alt="Rozkład wagi zawodników" width="672" />
<p class="caption">
Rysunek 3.1: Rozkład wagi zawodników
</p>
</div>
<p><strong>Szacujemy średnią na podstawie 2 zawodników pobranych losowo</strong></p>
<p>Powtarzamy eksperyment 1000 razy (dwóch bo dla jednego nie obliczymy
wariancji)</p>
<pre><code>##    Min. 1st Qu.  Median    Mean 3rd Qu.    Max. 
##    75.5    97.0   103.0   102.8   109.0   128.0</code></pre>
<p>Średnia (średnich z próby) ma wartość 102.84 kilogramów
a odchylenie standardowe 8.91 kilogramów.
Wartość <span class="math inline">\(s/\sqrt{2}\)</span> (odchylenie standardowe podzielone przez pierwiastek kwadratowy
z liczebności próby) jest równa 9.14. Zauważmy że ta wartość
jest zbliżona do odchylenia standardowego uzyskanego
w eksperymencie (8.91 vs 9.14).</p>
<p>Zauważmy też że wartość najniższej średniej wyniosła 75.5 kilogramów zaś najwyższej 128 kilogramów.
Gdybyśmy mieli pecha i wylosowali te skrajnie nieprawdziwe wartości to mylimy się
o 27.34 kilogramów
na minus lub 25.16 kilogramów na plus.</p>
<p><strong>szacujemy średnią na podstawie 10 zawodników pobranych losowo</strong></p>
<p>Powtarzamy eksperyment 1000 razy</p>
<pre><code>##    Min. 1st Qu.  Median    Mean 3rd Qu.    Max. 
##    89.7    99.9   102.8   102.7   105.6   115.6</code></pre>
<p>średnia wyszła 102.67 kilogramów a odchylenie standardowe
4.23 kilogramów.
Wartość <span class="math inline">\(s/\sqrt{10}\)</span> jest równa 4.09.</p>
<p><strong>szacujemy średnią na podstawie 40 zawodników pobranych losowo</strong></p>
<p>Uwaga: 40 zawodników to około 6.4%
całego zbioru.
Powtarzamy eksperyment 1000 razy</p>
<pre><code>##    Min. 1st Qu.  Median    Mean 3rd Qu.    Max. 
##   94.85  101.47  102.82  102.84  104.28  109.90</code></pre>
<p>średnia jest równa 102.84 kilogramów a odchylenie standardowe 2.07 kilogramów.
Wartość <span class="math inline">\(s/\sqrt{40}\)</span> jest równa 2.04.</p>
<p>Zauważmy też że wartość najniższej średniej wyniosła 94.85 kilogramów zaś najwyższej 109.9 kilogramów.
Gdybyśmy mieli pecha i wylosowali te skrajnie nieprawdziwe wartości to mylimy się o 7.99 kilogramów
na minus lub 7.06 kilogramów na plus. Niewątpliwie wynik znacznie lepszy niż dla próby
dwuelementowej.</p>
<p>Podsumujmy eksperyment wykresem rozkładu wartości średnich (por. rysunek <a href="interference.html#fig:wagaSrednia">3.2</a>).</p>
<div class="figure"><span style="display:block;" id="fig:wagaSrednia"></span>
<img src="_main_files/figure-html/wagaSrednia-1.png" alt="Rozkład średniej wagi rugbystów w zależności od wielkości próby" width="672" />
<p class="caption">
Rysunek 3.2: Rozkład średniej wagi rugbystów w zależności od wielkości próby
</p>
</div>
<p><strong>Wnioski z eksperymentu</strong></p>
<p>Wartość średnią wyznaczamy na podstawie jakiejś konkretnej <strong>metody</strong>.
Wydaje się na podstawie powyższych eksperymentów, że z dobrym skutkiem
możemy jako metodę wykorzystać <strong>średnią-z-próby</strong>.</p>
<p>W ogólności taką metodą, która formalnie jest funkcją elementów z próby, nazywa się
w statystyce <strong>estymatorem</strong>. Warto to pojęcie zapamiętać. Wnioskujemy
o wartości nieznanego parametru w populacji posługując się estymatorem.</p>
<p>Kontynuując wnioski z eksperymentu należy zauważyć, że
wszystkie średnie-ze-średnich (bez względu na liczebność próby) są zbliżone do wartości
prawdziwej (to się nazywa <strong>nieobciążoność</strong> estymatora);
Mówiąc innymi słowy jeżeli będziemy oceniać wartość prawdziwej średniej na podstawie próby,
a naszą ocenę powtórzymy wielokrotnie,
to średnia będzie zbliżona do wartości prawdziwej (a nie np. niższa czy wyższa)
Ta cecha jest niezależna od wielkości próby.</p>
<p>Jeżeli rośnie liczebność próby to zmienność wartości średniej-w-próbie maleje, co za tym
idzie prawdopodobieństwo, że wartość oceniona na podstawie
średniej z próby będzie zbliżona do wartości szacowanego parametru rośnie (to się nazywa <strong>zgodność</strong>).
Co więcej dobrym przybliżeniem zmienności średniej-w-próbie
jest prosta formuła <span class="math inline">\(s/\sqrt{n}\)</span> gdzie <span class="math inline">\(n\)</span> jest liczebnością próby a <span class="math inline">\(s\)</span> jest odchyleniem
standardowym w populacji z której pobrano próbę.</p>
<p>Jeżeli mamy dwa różne estymatory służące do oszacowania parametru
i oba są <strong>nieobciążone</strong> oraz <strong>zgodne</strong>, to który wybrać?
Ten która ma <strong>mniejszą wariancję</strong>. Taki estymator nazywa się <strong>efektywny</strong>.</p>
<p>Estymator zatem powinien być <strong>nieobciążony</strong>, <strong>zgodny</strong> oraz <strong>efektywny</strong> (czyli mieć
małą wariancję). Można matematycznie udowodnić, że pewien estymator ma tak małą wariancję, że
niemożliwe jest wynalezienie czegoś jeszcze bardziej efektywnego. Takim estymatorem
średniej w populacji jest średnia z próby…</p>
<p>Konkretną wartość estymatora dla konkretnych wartości próby nazywamy <strong>oceną</strong>
(parametru).</p>
</div>
<div id="wiek-kandydatów-na-radnych" class="section level2" number="3.2">
<h2><span class="header-section-number">3.2</span> Wiek kandydatów na radnych</h2>
<p>W wyborach samorządowych w Polsce w roku 2018 o mandat radnego
sejmików wojewódzkich ubiegało się 7076 kandydatów.
Znamy szczegółowe dane odnośnie wieku każdego kandydata,
bo to zostało publicznie podane przez Państwową Komisję Wyborczą.
Obliczamy (prawdziwą) średnią, odchylenie standardowe
i współczynnik zmienności wieku kandydatów:</p>
<pre><code>##    Min. 1st Qu.  Median    Mean 3rd Qu.    Max. 
##   18.00   34.00   46.00   46.24   58.00   91.00</code></pre>
<p>Czyli średnio kandydat miał 46.24 lat
a odchylenie standardowe wieku wyniosło 14.61 lat.</p>
<p>Rozkład znowu jest dwumodalny z jakiś powodów (por. rysunek <a href="interference.html#fig:wiekKnR">3.3</a>).</p>
<div class="figure"><span style="display:block;" id="fig:wiekKnR"></span>
<img src="_main_files/figure-html/wiekKnR-1.png" alt="Rozkład wieku kandydatów na radnych" width="672" />
<p class="caption">
Rysunek 3.3: Rozkład wieku kandydatów na radnych
</p>
</div>
<p><strong>Szacujemy średnią na podstawie 2 kandydatów pobranych losowo</strong></p>
<p>Powtarzamy eksperyment 1000 razy</p>
<pre><code>##    Min. 1st Qu.  Median    Mean 3rd Qu.    Max. 
##   20.00   39.50   46.50   46.13   53.00   75.00</code></pre>
<p>Średnia średnich z próby ma wartość 46.13 lat.
Odchylenie standardowe wyniosło 10.21.
Wartość <span class="math inline">\(s/\sqrt{2}\)</span> jest równa 10.33.</p>
<p>Wartość najniższej średniej wyniosła 20 lat zaś najwyższej 75 lat.
Gdybyśmy mieli pecha i wylosowali te skrajnie nieprawdziwe wartości to mylimy się
o 26.13 lat
na minus lub 28.87 lat na plus.</p>
<p><strong>Szacujemy średnią na podstawie 10 kandydatów pobranych losowo</strong></p>
<p>Powtarzamy eksperyment 1000 razy.</p>
<pre><code>##    Min. 1st Qu.  Median    Mean 3rd Qu.    Max. 
##   31.00   42.90   46.25   46.26   49.52   61.80</code></pre>
<p>Średnia średnich z próby ma wartość 46.26 lat.
Odchylenie standardowe wyniosło 4.71.
Wartość <span class="math inline">\(s/\sqrt{10}\)</span> jest równa 4.62.</p>
<p><strong>Szacujemy średnią na podstawie 40 kandydatów pobranych losowo</strong></p>
<p>Uwaga: 40 kandydatów to ok 0.6% całości.
Powtarzamy eksperyment 1000 razy.</p>
<pre><code>##    Min. 1st Qu.  Median    Mean 3rd Qu.    Max. 
##   36.80   44.75   46.41   46.38   48.02   53.83</code></pre>
<p>Średnia średnich z próby ma wartość 46.38 lat.
Odchylenie standardowe wyniosło 2.35.
Wartość <span class="math inline">\(s/\sqrt{40}\)</span> jest równa 2.31.</p>
<p><strong>Szacujemy średnią na podstawie 70 kandydatów pobranych losowo</strong></p>
<p>Uwaga: 70 kandydatów to około ok 1% całości (1000 powtórzeń)</p>
<pre><code>##    Min. 1st Qu.  Median    Mean 3rd Qu.    Max. 
##   41.21   45.06   46.27   46.26   47.43   51.83</code></pre>
<p>Średnia średnich z próby ma wartość 46.26 lat.
Odchylenie standardowe wyniosło 1.75
Wartość <span class="math inline">\(s/\sqrt{70}\)</span> jest równa 1.75.</p>
<p>Wartość najniższej średniej wyniosła 41.21 lat zaś najwyższej 51.83 lat.
Gdybyśmy mieli pecha i wylosowali te skrajnie nieprawdziwe wartości to mylimy się
już tylko o 5.05 lat
na minus lub 5.56 lat na plus.</p>
<p>Podsumujmy eksperyment wykresem rozkładu wartości średnich (rysunek <a href="interference.html#fig:wiekSredni">3.4</a>).</p>
<div class="figure"><span style="display:block;" id="fig:wiekSredni"></span>
<img src="_main_files/figure-html/wiekSredni-1.png" alt="Rozkład średniej wieku kandydatów w zależności od wielkości próby" width="672" />
<p class="caption">
Rysunek 3.4: Rozkład średniej wieku kandydatów w zależności od wielkości próby
</p>
</div>
<p>Obserwujemy to samo co w przypadku wagi rugbystów: im większa próba tym
dokładniejsza wartość średniej wieku. Bez względu na wielkość próby przeciętnie
otrzymujemy prawdziwą wartość średniej.</p>
<p>Wniosek: precyzja wnioskowania zwiększa się wraz z liczebnością próby; tym szybciej
im rozproszenie w populacji generalnej jest mniejsze. Żeby z dużą dokładnością
wnioskować o średniej dla dużej populacji wcale nie trzeba pobierać
dużej próby (w ostatnim przykładzie było to 1% całości).</p>
</div>
<div id="rozkład-normalny-1" class="section level2" number="3.3">
<h2><span class="header-section-number">3.3</span> Rozkład normalny</h2>
<p><strong>Rozkład empiryczny</strong> zmiennej to
przyporządkowanie kolejnym wartościom zmiennej odpowiadających im liczebności.</p>
<p>Załóżmy że istnieje zapotrzebowanie społeczne na wiedzę na temat wieku kandydatów
na radnych. Możemy to jak widać łatwo liczyć ale jednocześnie jest to kłopotliwe.
Należy do tego mieć zbiór ponad 7 tys liczb.
<strong>Rozkład teoretyczny</strong> to matematyczne uogólnienie <strong>rozkładu empirycznego</strong>.
Jest to model matematyczny operujący pojęciem (ściśle sformalizowanym) <strong>prawdopodobieństwa</strong>
(zamiast liczebności). <strong>Rozkład teoretyczny</strong> jest:</p>
<ul>
<li><p>zbliżony do empirycznego jeżeli chodzi o wyniki (jest przybliżeniem empirycznego)</p></li>
<li><p>jest zdefiniowany za pomocą kilku liczb; nie ma potrzeby korzystania z liczebności</p></li>
</ul>
<p>Żeby było ciekawiej istnieje dokładnie jeden <strong>rozkład teoretyczny</strong>, który z dobrą dokładnością
opisuje rozkłady empiryczne będące wynikiem powyższej zabawy.
Ten rozkład (zwany <strong>normalnym</strong>)
zależy tylko od dwóch parametrów: średniej i odchylenia standardowego, gdzie średnia będzie
równa (prawdziwej) średniej w populacji a odchylenie standardowe
równe odchyleniu standardowemu w populacji podzielonemu przez pierwiastek z wielkości próby.</p>
<p>Przybliżenie za pomocą rozkładu normalnego średniego rozkładu wieku kandydatów na radnych
dla próby 40-elementowej oraz 70-elementowej pokazuje rysunek <a href="interference.html#fig:normalApprox">3.5</a>.</p>
<div class="figure"><span style="display:block;" id="fig:normalApprox"></span>
<img src="_main_files/figure-html/normalApprox-1.png" alt="Rozkład normalny" width="99%" />
<p class="caption">
Rysunek 3.5: Rozkład normalny
</p>
</div>
<p>Prawda, że wynik jest całkiem dobry? Teoretyczność czerwonej krzywej
polega na tym, że ona zawsze będzie identyczna, podczas gdy histogram będzie różny.
Gdybyśmy powtórzyli nasz
eksperyment (generowania 1000 losowych prób przypominam),
to zapewne trochę by się różnił, bo byśmy wylosowali inne wartości do prób.
Ta <strong>teoretyczna abstrakcja</strong> nazywa się
<strong>prawdopodobieństwem</strong>. Rzucając monetą 1000 razy spodziewamy
się po 500 orłów i reszek,
co w modelu matematycznym będzie opisane jak:
prawdopodobieństwo wyrzucenia orła wynosi 0,5.
Rzucanie monetą to bardzo prosty eksperyment; nasz z liczeniem średniej
wieku jest bardziej skomplikowany więc miło jest się
dowiedzieć, że używając czerwonej krzywej można łatwo obliczyć jak bardzo
prawdopodobne jest na przykład popełnienie błędu większego niż 10% średniej, albo
większego niż 0,1 lat. Albo jak duża powinna być próba żeby ten
błąd był nie większy niż 0,1 lat.</p>
<p>Interpretacja wartości rozkładu empirycznego zwykle jest w kategoriach ryzyka/szansy czy
prawdopodobieństwa. Przykładowo interesuje nas prawdopodobieństwo, że kandydat ma
mniej niż 30 lat.
Takich kandydatów jest 1091
a wszystkich kandydatów dla przypomnienia
jest 7076. Iloraz tych wartości będzie interpretowany
jako ryzyko/szansa/prawdopodobieństwo
(wynosi ono 15.42%.)</p>
<p>Podobnie można obliczyć prawdopodobieństwo, że wiek kandydata będzie się
zawierał w przedziale 50–60 lat.
Ponieważ kandydatów w wieku 50–60 lat jest 1570,
to szukane prawdopodobieństwo
jest równe: 22.19%.)</p>
<p>Jeżeli zamiast rozkładu empirycznego będziemy używać rozkład normalnego, który jak widzimy
jest jego dobrym przybliżeniem, to nie musimy liczyć empirycznych liczebności. Wystarczy że
znamy średnią i odchylenie standardowe a potrafimy obliczyć każde prawdopodobieństwo dla
każdego przedziału wartości zmiennej.</p>
<p>W szczególności dla rozkładu normalnego prawdopodobieństwo <span class="math inline">\(m \pm s\)</span> (przyjęcie wartości z przedziału
średnia plus/minus odchylenie standardowe) wynosi około 0,68
prawdopodobieństwo <span class="math inline">\(m \pm 2 \times s\)</span> wynosi około 0,95 a <span class="math inline">\(m \pm 3 \times s\)</span> około 0,997.
Czyli w przedziale <span class="math inline">\([-3s &lt; m, m +3s]\)</span> znajdują się praktycznie wszystkie wartości
rozkładu. Albo innymi słowy przyjęcie wartości spoza przedziału średnia plus/minus trzykrotność
odchylenia standardowego jest bardzo mało prawdopodobna.</p>
<p>Rozkład normalny będzie identyczny dla wagi rugbystów, wieku, wagi noworodków itd/itp.
Uogólnieniem teoretycznym pojęcia <strong>zmiennej statystycznej</strong>, które do tej pory
używaliśmy jest <strong>zmienna losowa</strong>, zmienna której wartości są liczbami a realizują się
z określonym prawdopodobieństwem np. określonym przez rozkład normalny.</p>
</div>
<div id="odsetek-kobiet-wśród-kandydatów-na-radnych" class="section level2" number="3.4">
<h2><span class="header-section-number">3.4</span> Odsetek kobiet wśród kandydatów na radnych</h2>
<p>Dane dotyczące kandydatów na radnych do sejmików wojewódzkich zawierają także płeć kandydata.
Ktoś może być ciekaw
jaki był odsetek kobiet w tej grupie. Taki parametr nazywa się proporcją
albo ryzykiem, a potocznie i niefachowo procentem.
Matematycznym modelem jest <strong>zmienna dwuwartościowa</strong>, która
z określonym prawdopodobieństwem przyjmuje wartość <code>kobieta</code>.
Obliczmy
empiryczną wartość tego prawdopodobieństwa jako liczbę kobiet do liczby
wszystkich kandydatów. Wartość tego parametru wynosi 0.4587 (albo
45.87%).
Potraktujmy to jako prawdziwą wartość prawdopodobieństwa (p), że
kandydat jest kobietą i empirycznie sprawdźmy czy możemy szacować
o prawdziwej wartości tego parametru
używając (jako estymatora żeby się przyzwyczajać do nowych terminów) proporcji z próby.
Tradycyjnie powtarzamy eksperyment 1000 razy
dla trzech różnych wielkości próby.
Rozkład otrzymanych wartości przedstawia rysunek <a href="interference.html#fig:rozkladP">3.6</a>.</p>
<div class="figure"><span style="display:block;" id="fig:rozkladP"></span>
<img src="_main_files/figure-html/rozkladP-1.png" alt="Rozkład wielkości p dla różnej wielkości próby" width="672" />
<p class="caption">
Rysunek 3.6: Rozkład wielkości p dla różnej wielkości próby
</p>
</div>
<p>Wnioski:</p>
<ul>
<li><p>Dla próby 20 elementowej rozkład nie przypomina rozkładu normalnego.</p></li>
<li><p>Dla prób 120 i 420 elementowej rozkład jest podobny do normalnego.</p></li>
<li><p>Zmienność estymatora maleje wraz ze wzrostem liczebności próby;
każe nam to przypuszczać (i tak jest w istocie) że jest on zgodny.</p></li>
<li><p>W każdym przypadku średnia z 1000 eksperymentów jest zbliżona do wartości prawdziwej;
każe nam to przypuszczać (i tak jest w istocie) że estymator jest nieobciążony.</p></li>
</ul>
<p>Rozkład normalny jest tak magiczny że nawet jeżeli zmienna, której parametr
szacujemy nie ma rozkładu zbliżonego
do normalnego (jak w przypadku zmiennej, która przyjmuje tylko dwie wartości)
to i tak estymator tego parametru będzie normalny. Co najwyżej będziemy
potrzebowali większej próby żeby „znormalniał” (jak w opisywanym przykładzie).</p>
</div>
<div id="wnioskowanie-statystyczne" class="section level2" number="3.5">
<h2><span class="header-section-number">3.5</span> Wnioskowanie statystyczne</h2>
<p>Analizując dane uzyskane z próby celem jest ich <strong>uogólnienie</strong> na całą populację. To uogólnienie
nazywa się wnioskowaniem (<em>interferance</em>). Przypominamy, że <strong>wnioskujemy</strong>
o wartości parametru w populacji posługując się <strong>estymatorem</strong>. W przypadku
wnioskowania o średniej estymatorem jest średnia-z-próby.
Dobrze by było wiedzieć jak bardzo wiarygodna jest ta wartość (zwana oceną parametru) uzyskana
na podstawie konkretnego estymatora, inaczej mówiąc jak dużo mogliśmy się pomylić.</p>
<p>Do oceny tej wiarygodności można użyć wariancji-średniej-z-próby (która nazywa się
<strong>wariancją błędu</strong> albo <em>error variance</em>).
Jeżeli wariancja błędu jest duża, to w pojedynczej próbie mogą wystąpić wartości
znacznie różniące się od prawdziwej średniej; jeżeli jest mała to takie bardzo różniące
się od prawdziwej średniej wartości mają małe szanse na zaistnienie. Do tego w przypadku rozkładu
normalnego wiemy ze wariancja błędu jest równa <span class="math inline">\(s^2/n\)</span>
(gdzie <span class="math inline">\(s^2\)</span> jest wariancją w populacji a <span class="math inline">\(n\)</span> wielkością próby.)</p>
<p>W ramach wnioskowania stosowane są trzy metody (podejścia):</p>
<ul>
<li><p>estymacja punktowa,</p></li>
<li><p>estymacja przedziałowa,</p></li>
<li><p>testowanie hipotez.</p></li>
</ul>
<div id="estymacja-punktowa" class="section level3" number="3.5.1">
<h3><span class="header-section-number">3.5.1</span> Estymacja punktowa</h3>
<p>Szacujemy średnią (albo inny parametr) i tę wartość uznajemy za wartość prawdziwą;
dokładność szacunku jest nieokreślona. Inaczej mówiąc wartość <strong>estymatora</strong>
dla konkretnej próby przyjmujemy za ocenę parametru.</p>
<p>Estymatorem punktowym średniej jest średnia z próby a estymatorem
punktowym proporcji/ryzyka jest proporcja/ryzyko z próby.</p>
</div>
<div id="estymacja-przedziałowa" class="section level3" number="3.5.2">
<h3><span class="header-section-number">3.5.2</span> Estymacja przedziałowa</h3>
<p>Nie można ustalić prawdopodobieństwa popełnienia
błędu dla dokładnej wartości parametru (co wynika z właściwości matematycznych
modelu), ale można dla dowolnego przedziału od–do.</p>
<p>Czyli nie można ustalić, że z prawdopodobieństwem 95%
oszacujemy wartość średnią czegoś jako 5,000000,
ale można z prawdopodobieństwem 95% oszacować
<strong>przedział</strong>, w którym znajdzie się średnia (przykładowo, że będzie to przedział 4,9–5,1).</p>
<p>Estymacja przedziałowa to oszacowanie przedziału wartości od–do,
który z zadanym z góry prawdopodobieństwem zawiera prawdziwą wartość parametru.</p>
<p>Z góry wyznaczone prawdopodobieństwo nazywa się
<strong>poziomem ufności</strong> (określa jak często mamy się NIE rąbnąć).</p>
</div>
<div id="testowanie-hipotez" class="section level3" number="3.5.3">
<h3><span class="header-section-number">3.5.3</span> Testowanie hipotez</h3>
<p>Większość analiz statystycznych polega na porównaniu. W wyniku
tego porównania otrzymujemy liczbę. Załóżmy, że mamy dwie próby dotyczące wieku
kandydatów na radnych do sejmików wojewódzkich z roku 2018 (średnia 46,1)
oraz z roku 2014 (47,2). Różnica wynosi 1,1 lat i może być spowodowana błędem przypadkowym
(tj. gdybyśmy wylosowali jeszcze raz dwie próby, to wynik byłby zupełnie odmienny np 46,9 vs 46,5)
i/lub wynikać z tego, że faktycznie w roku 2014 kandydaci byli starsi.</p>
<p>Formalnie stawiamy <strong>hipotezę</strong>, że różnica średnich wynosi zero. Jest to tzw. <strong>hipoteza zerowa</strong>. Niezbędne jest także postawienie <strong>hipotezy alternatywnej</strong>,
którą może być proste zaprzeczenie zerowej.
Zapisuje się to następująco (<span class="math inline">\(m_{14}\)</span>/<span class="math inline">\(m_{18}\)</span> oznacza odpowiednio średnie w latach 2014/2018):</p>
<p><span class="math inline">\(H_0\)</span>: różnica średnich wieku wynosi zero (<span class="math inline">\(m_{14} = m_{18}\)</span>)</p>
<p><span class="math inline">\(H_1\)</span>: różnica średnich wieku jest różna od zera (<span class="math inline">\(m_{14} \not= m_{18}\)</span>)</p>
<p>Hipotezy sprawdzamy wykorzystując <strong>test statystyczny</strong> czyli zmienną losową
której rozkład prawdopodobieństwa zależy (jest funkcją powiedziałby matematyk)
od wartości testowanych parametrów (w tym przypadku <span class="math inline">\(m_{14}\)</span> oraz <span class="math inline">\(m_{18}\)</span>).
Tę zmienną losową nazywa się <strong>statystyką testu</strong>.</p>
<p>Nie jest chyba wielkim zaskoczeniem, że <strong>statystyką testu</strong> w teście różnicy średnich jest
różnica średnich w próbie (poprawnie mówiąc różnica uwzględniająca liczebność próby
oraz zmienność obu populacji). Całkiem <strong>zdroworozsądkowo</strong> możemy przyjąć, że duże różnice
<strong>statystyki testu</strong> świadczą na rzecz
hipotezy alternatywnej, natomiast małe na rzecz hipotezy zerowej.</p>
<p>Duża różnica pomiędzy <strong>hipotezą</strong> a wynikiem z próby może wynikać z tego, że</p>
<ol style="list-style-type: decimal">
<li><p>Pechowo trafiła nam się nietypowa próba, który zdarza się rzadko (rozkład normalny).</p></li>
<li><p>Hipoteza jest fałszywa, średnie mają inną wartość niż zakładamy w hipotezie zerowej.</p></li>
</ol>
<p>Statystyk zawsze wybierze drugą wersję. Pozostaje tylko ustalić (dla statystyka) co to jest rzadko?</p>
<p>Rzadko to z prawdopodobieństwem mniejszym niż z góry ustalone prawdopodobieństwo
otrzymania różnicy (zakładając, że hipoteza zerowa jest prawdziwa),
którą otrzymaliśmy w próbie lub większej
(coś jak założenie, że zrealizował się najlepszy z najgorszych scenariuszy).</p>
<p>Przyjmijmy przykładowo, że prawdopodobieństwo wystąpienia różnicy 1,1 lat (i większej) oszacowane
na podstawie odpowiedniego modelu matematycznego (rozkład normalny) wynosi 0,3
co znaczy że coś takiego
zdarza się względnie często – trzy razy na 10 pobranych prób.</p>
<p>Załóżmy z kolei że, ta różnica wyniosła 3,2 lata. Prawdopodobieństwo
wystąpienia takiej różnicy (i większej) wynosi 0,009 co znaczy że coś takiego
zdarza się względnie rzadko – 9 razy na tysiąc prób.</p>
<p>Przyjmując, że możemy się mylić 5 razy na 100 w pierwszym przypadku statystyk powie,
że nie ma podstaw do odrzucenia hipotezy <span class="math inline">\(H_0\)</span>.
Różnica 1,1 lat wynika z przypadku. W drugim wypadku
statystyk powie, że hipoteza jest fałszywa, bo zdarzyło się coś co nie powinno się zdarzyć.</p>
<p>Prawdopodobieństwo „graniczne” ustalamy z góry i
nazywa się ono <strong>poziomem istotności</strong>. Określa ono jak często
możemy się rąbnąć <strong>odrzucając hipotezę zerową, która jest prawdziwa</strong>.</p>
<p>Ale jest jeszcze drugi przypadek popełnienia błędu:
<strong>przyjmujemy hipotezę zerową, która jest fałszywa</strong>. W testach
statystycznych nie określa się prawdopodobieństwa popełnienia tego błędu, a w związku z tym nie można
<strong>przyjąć hipotezy zerowej</strong> (bo nie znamy ryzyka popełnienia błędu).</p>
<p>W konsekwencji hipotezę zerową albo się odrzuca albo <strong>nie ma podstaw do odrzucenia</strong>.
Wniosek cokolwiek niekonkluzywny, ale tak jest.</p>
<p>Dlatego też często „opłaca się” tak postawić hipotezę zerową aby ją następnie odrzucić,
bo taki rezultat jest bardziej konkretny.</p>
</div>
<div id="testy-nieparametryczne" class="section level3" number="3.5.4">
<h3><span class="header-section-number">3.5.4</span> Testy nieparametryczne</h3>
<p>Można testować hipotezy na temat wartości parametrów, ale można też testować
przypuszczenia o charakterze mniej konkretnym. Na przykład, że dwie zmienne
są niezależne (co to znaczy wyjaśniono w następnym rozdziale), albo
że dwa rozkłady są podobne do siebie (rozkłady nie średnie).
Takie hipotezy/testy określa się jako <strong>nieparametryczne</strong>.
Przykładami są testy niezależności chi-kwadrat albo normalności
Shapiro-Wilka (opisane w następnym rozdziale)</p>
<p>Oczywiste, ale powtórzmy: przypuszczenia o charakterze nieparametrycznym
możemy tylko testować (sprawdzać hipotezy);
nie obliczamy wtedy ani ocen ani nie wyznaczamy przedziałów ufności.</p>
</div>
</div>
<div id="słownik-terminów-które-warto-znać" class="section level2" number="3.6">
<h2><span class="header-section-number">3.6</span> Słownik terminów które warto znać</h2>
<p>Estymacja (punktowa, przedziałowa): szacowanie wartości parametru na podstawie próby.</p>
<p>Estymator (nieobciążony, zgodny, efektywny): funkcja na wartościach próby która służy
do oszacowania parametru.</p>
<p>Hipoteza statystyczna: przypuszczenie dotyczące parametru lub rozkładu zmiennej.</p>
<p>Ocena (parametru): konkretna wartość estymatora dla pewnej próby.</p>
<p>Poziom istotności (testu; oznaczany jako <span class="math inline">\(\alpha\)</span>; zwykle 0,05): prawdopodobieństwo
popełnienia błędu.</p>
<p>Poziom ufności = prawdopodobieństwo, że przedział ufności zawiera prawdziwą wartość parametru;
oznaczany jako <span class="math inline">\(1- \alpha\)</span>; zwykle 0,95.</p>
<p>Rozkład (prawdopodobieństwa): przypisanie prawdopodobieństwa wartościom zmiennej losowej.</p>
<p>Test statystyczny: metoda weryfikacji hipotezy statystycznej.</p>
<p>Wnioskowanie statystyczne: wnioskowanie o całości na podstawie próby.</p>

</div>
</div>
            </section>

          </div>
        </div>
      </div>
<a href="analiza-struktury.html" class="navigation navigation-prev " aria-label="Previous page"><i class="fa fa-angle-left"></i></a>
<a href="analiza-korelacji.html" class="navigation navigation-next " aria-label="Next page"><i class="fa fa-angle-right"></i></a>
    </div>
  </div>
<script src="libs/gitbook-2.6.7/js/app.min.js"></script>
<script src="libs/gitbook-2.6.7/js/clipboard.min.js"></script>
<script src="libs/gitbook-2.6.7/js/plugin-search.js"></script>
<script src="libs/gitbook-2.6.7/js/plugin-sharing.js"></script>
<script src="libs/gitbook-2.6.7/js/plugin-fontsettings.js"></script>
<script src="libs/gitbook-2.6.7/js/plugin-bookdown.js"></script>
<script src="libs/gitbook-2.6.7/js/jquery.highlight.js"></script>
<script src="libs/gitbook-2.6.7/js/plugin-clipboard.js"></script>
<script>
gitbook.require(["gitbook"], function(gitbook) {
gitbook.start({
"sharing": {
"github": false,
"facebook": true,
"twitter": true,
"linkedin": false,
"weibo": false,
"instapaper": false,
"vk": false,
"whatsapp": false,
"all": ["facebook", "twitter", "linkedin", "weibo", "instapaper"]
},
"fontsettings": {
"theme": "white",
"family": "sans",
"size": 2
},
"edit": {
"link": null,
"text": null
},
"history": {
"link": null,
"text": null
},
"view": {
"link": null,
"text": null
},
"download": null,
"search": {
"engine": "fuse",
"options": null
},
"toc": {
"collapse": "subsection"
}
});
});
</script>

<!-- dynamically load mathjax for compatibility with self-contained -->
<script>
  (function () {
    var script = document.createElement("script");
    script.type = "text/javascript";
    var src = "true";
    if (src === "" || src === "true") src = "https://mathjax.rstudio.com/latest/MathJax.js?config=TeX-MML-AM_CHTML";
    if (location.protocol !== "file:")
      if (/^https?:/.test(src))
        src = src.replace(/^https?:/, '');
    script.src = src;
    document.getElementsByTagName("head")[0].appendChild(script);
  })();
</script>
</body>

</html>
